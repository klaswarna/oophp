---
title: "Hem | Objektorienterad PHP"
---
Bakom skärmarna
=========================


[FIGURE src="image/me.jpg?w=200" caption="Bild på mig"]

Sakta men säkert sjunker kunskaperna in. Python sitter där det sitter, javascript - det
bisarra språket - börjar arta sig.

[FIGURE src="image/modernasprak.jpg?w=255 " caption="Skärmdump från webbsidan jag driftsatte i somras" class="right"]

I ramverket express lyckades jag driftsätta en webbsida i slutet av sommaren som nu ligger och puttrar på egen domän och allt. Eftersom sidan kräver inlogg för att visa upp sig och har ett tämligen smalt och oflashigt användningsområde, väljer jag att inte länka till den utan bara visa en bild. Men fungerar gör den. Det handlar om ett system för att registrera och kategorisera alla böcker som innehas av moderna-språk-institutionen på skolan där jag är anställd. Nu finns böckerna prydligt inlagda i en sql-databas mot tidigare slarvigt inslängda i några träskåp. Dessutom finns ett bokningssystem där man tydligt kan se vem som har bokat vilka böcker, hur länge, och hur många som finns tillgängliga.



Nämde jag bash? Nä, det gjorde jag inte, och jag låter kanske bli. Det var knepigt, men sakta men säkert börjar jag även känna att linux-kommandona i klienten börjar att arbeta FÖR mig och inte emot mig som jag tyckte i början.

Nu är vi åter på PHP. Det började jag med för ganska precis ett år sedan och det var det första programmeringsspråket jag stötte på där bäst föredatum ännu inte passerat (jag hade några glapp sedan basic och 6502-assembler). PHP känns kanske inte lika coolt som javascript eller python, men stabilt. Ska blir kul att börja programmera objektorienterat även där.

När du läser detta är det möjligt du tror att mina css-kunskaper måste vara skrala, men det beror nog mest på tidsbrist och prioritering om just denna sida är lite stel i nuläget. Ska försöka pimpa till den allt eftersom.



m.v.h.
Klas W
